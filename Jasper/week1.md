# WEEK 1

In week 1 zijn eerste stappen gemaakt in de minor waarbij eerst de keuze is gemaakt voor een project en waarna een aanpak is bedacht met de nieuwe projectgroep.

## Projectkeuze: SHIP

Bij SHIP is de mogelijkheid om naar een autonoom schip toe te werken. De eerste stap hierin is objectherkenning met gebruik van camera's. Dit wordt in samenwerking gedaan met Port of Rotterdam of CGI met gebruik van het 'Floating Lab'. Ik heb SHIP gekozen omdat ik dit als mogelijkheid zag om beter te worden in programmeren met Python en data. Dankzij de dagen in Rotterdam is het werk divers en wordt het niet saai.

## Aanpak
Na de keuze in week 1 heb ik samen met mijn projectgroep georiënteerd op het onderwerp en daarnaast onderzoek gedaan naar de beste methode van aanpak. 

Het onderwerp was de eerste week nog niet duidelijk omdat we nog geen meeting met het bedrijf hadden gehad.  Het contact is in de eerste week opgesteld waarbij de eerste meeting gepland was voor week 2 op dinsdag. Er is besloten om één contactpersoon aan te stellen: Martin. Er is de eerste week een plan van aanpak opgesteld waar de mogelijke wegen van aanpak nog redelijk open lagen omdat de opdracht nog erg ongedefinieerd was. Het was wel duidelijk dat Port of Rotterdam onze opdrachtgever is en dat CGI ons ondersteund. De eerste focus lag op objectherkenning vanuit het Floating Lab, zoals aangegeven door CGI en Port of Rotterdam in mailcontact.

## Tools
We hebben de keuze gemaakt om de volgende tools te gebruiken:
- PyCharm, als editor icm. met GitHub
- GitHub om code te delen
- ShareLaTeX, en documentatietool voornamelijk gebruikt voor academische doeleinden
- OneDrive voor algemene bestandsdeling
- Google groups, voor een gezamenlijk emailadres
- Scrumwise als digitaal scrumbord
- Zed, een stereocamera om objectherkenning te testen
- Google Calendar, voor een gezamenlijke agenda

Om ShareLaTeX, toegankelijk te maken voor de projectgroep heb ik de basis van het bestand opgesteld waardoor het bewerken van het bestand velen malen makkelijker is. Naast LaTeX heb ik mij ook verdiept in andere voor mij onbekende tools.
Er is een samenwerkingscontract opgesteld en getekend om ergens naar te kunnen verwijzen als samenwerkingen niet goed verlopen.


## Scrum
De werkmethode scrum was voor mij nog onbekend. Daarom heb ik mij goed ingelezen in scrum en heb met enthousiasme meegedaan aan de workshop. Daarbij is gevraagd vragen op te stellen en deze in het portfolio te verwerken.

Voor de workshop scrum had ik de volgende vraag:

Q: Wie is onze product owner?

A: Port of Rotterdam

## Onderzoek, ontplooiing
Het eerste deel onderzoek naar objectherkenning is ook uitgevoerd. Daarbij hebben we enkele papers gevonden op dit gebied. Deze zijn doorgelezen, samengevat en gepresenteerd aan elkaar om zo samen kennis op te doen. Daarnaast heb ik gewerkt aan zelfontplooiing door enkele datacamp courses te voltooien. Dit zijn Intro to Python for Data Science en Intermediate Python for Data Science.

#feedback van michiel
evt. floating lab kort uitleggen
