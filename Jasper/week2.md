# WEEK 2

## Aanpak
De (eerste) sprint planning van sprint 2 van 2 weken was lastig omdat de opdracht nog steeds niet duidelijk gedefinieerd was. Hierbij is een inschatting gemaakt op wat er gedaan moest worden. Op dinsdag is Port of Rotterdam en een SMASH event bezocht. Op donderdag is CGI bezocht.

## Kick-off meeting
De eerste meeting was met alle stakeholders van het project: Port of Rotterdam, CGI, een afstudeerstudent en onze projectgroep. Hier is een presentatie gegeven over het Floating Lab en wat de mogelijkheden van ons project zijn. Port of Rotterdam heeft aangegeven dat ze het fijn vinden als wij AGILE werken. Deze aanpak was ons al opgelegd door de hogeschool. Wat Port of Rotterdam wilt is een project waarbij er iets nuttigs wordt toegevoegd aan het lab of een project waarbij er iets nuttigs wordt onderzocht met het lab. Duidelijker hebben zij de opdracht niet gedefinieerd waardoor wij deze zelf moeten vormen. 

Na de meeting bij Port of Rotterdam hebben we een Smart Shipping event bezocht, georganiseerd door Rijkswaterstaat, om elkaar op de hoogte te brengen van alle Smart Shipping initiatieven en samen acties op te zetten om de voortgang in Smart Shipping in Nederland te versnellen. Als studenten konden wij hier veel informatie opdoen over bestaande initiatieven en daarmee een beter idee krijgen wat wij zouden kunnen toevoegen aan de markt. 

Na deze meeting hebben we een lijst opgesteld met mogelijke deelprojecten die we kunnen uitvoeren om zo een keuze te kunnen maken omtrent de opdracht. Onderzoek in het onderwep Smart Shipping en objectherkenning is ondertussen verder gegaan waarbij we de Python module TensorFlow hebben gevonden. TensorFlow is een module voor objectherkenning.

##  Projectmeeting CGI
De tweede meeting, bij CGI, is het plan voor het project vastgesteld: Alle data verzamelen van de boot en deze ordenen op 1 plek. Vervolgens werken aan de objectherkenning van de boot en dit gebruiken om de boot autonoom te laten varen. Omdat dit ambitieus is wordt gezien hoe ver we komen. Er wordt niet verwacht dat het schip daadwerkelijk autonoom gaat varen.

## Datacamp
Ook deze week zijn de datacamp deadlines bijgehouden om up to date te blijven met de colleges. Hierbij heb ik gewerkt met de moduels pandas, matplotlib en numpy. De focus heeft op DataFrames gelegen.
